# -*- mode: mandoku-view; -*-
#+TITLE: 丹陽集
#+DATE: 2015-08-24 23:56:17.584077
#+PROPERTY: ID KR4d0143
#+PROPERTY: BASEEDITION WYG    
#+PROPERTY: JUAN 卷十一
<pb:KR4d0143_WYG_011-1a>¶
欽定四庫全書¶
　丹陽集巻十一　　　　　宋　葛勝仲　撰¶
　　文¶
　　　汝州勸農文¶
周以農事開國公劉七月之詩專言田萊之事當時井¶
牧經界之制大備又設官分職以勸率之有遂大夫教¶
其稼穡稽其功事有里宰治其稼穡趨其耕耨又有田¶
畯者出入阡陌教民而聼則至誠以喜之於時風俗醇¶
<pb:KR4d0143_WYG_011-1b>¶
厚財用蕃殖黎民不飢不寒治功實跨二代今朝廷以¶
郡守貳若令為勸農之官且命乘春出郊勸課民事盖¶
倣古意也刺史承天子休命不敢惰則帥僚屬親蒞原¶
野祗率厥職且籲告爾衆傳曰民生在勤勤則不匱以¶
天子之尊極四海九州之奉猶且藉千畝之地躬三推¶
之勤以先天下况為𨽻農者哉詩不云乎維莫之春亦¶
又何求如何新畬今節届春莫農事急矣惟爾有衆念¶
稼穡之艱難深其耕易其耨母鹵莽滅裂以自嗇其報¶
<pb:KR4d0143_WYG_011-2a>¶
則年穀登熟粒米狼戾仰以供賦輿次以養父母俯以¶
畜妻子無不足者及收其贏餘以為凶荒之備生理足¶
矣與夫偷頃刻之安以貽終嵗餓莩溝壑之憂者盖相¶
萬也古者田不耕者出屋粟垂緌五寸以罸惰游之士¶
境内有惰農不敏刺史將酌古意而罰之各聽吾言無¶
忽¶
　　　擬明節皇后奉上册寳前一日奉告太廟别廟¶
　　　　徳隆殿明節皇后本陵祝文¶
<pb:KR4d0143_WYG_011-2b>¶
維宣和三年嵗次辛丑某月朔孝曾孫嗣皇帝臣某伏¶
維明節皇后奉上冊寳謹遣某官敢昭告於翼祖簡㳟¶
睿徳皇帝伏以金臺想像玉冊圗徽昭懿範於中宸燕¶
殊休於億載涓辰蕆事㓗薦告䖍尚繋孚佑之純永胙¶
鑒臨之賜¶
　　　初蒞任祀神文四首¶
某罪大貶輕猶得為令實與有神均蒞此邑凡力所及¶
者既自黽勉矣非力所及者惟神相之儻不瘝厥官其¶
<pb:KR4d0143_WYG_011-3a>¶
敢之神之命祀¶
州縣之吏以事神保民為職然民之庶富必賴有神之¶
陰隲則事神之謹尤所宜先某視職三日並走羣祀四¶
郊不警五稼普收繄神相之使安厥位¶
祗奉恩綸叩膺郡紱不學而入政未信而臨民大懼曠¶
瘝以孤任使顧惟陰相實賴有神恪職之初承祭敢怠¶
此邦之人肖神之像而祠事之者以神有功徳於已也¶
天子不愛爵寵以發揚潛懿復以徽稱榮其廟者以神¶
<pb:KR4d0143_WYG_011-3b>¶
有功徳於民也長吏以尊君愛民為職不敢慢於神者¶
以君之所尊崇民之所祈向也某於視事之始頓顙祠¶
下唯是三者神其圖有以稱之¶
　　　天齊仁聖帝祀文¶
禀聰喆徇齊之徳制生育長養之功宅神岱宗隂隲寰¶
宇爰有肖像此邦所欽視事之初特伸欵謁仰祈純佑¶
克庇庻繁¶
　　　南郊赦後祝文三首¶
<pb:KR4d0143_WYG_011-4a>¶
命出朝廷恩流海縣哀矜庶獄既開釋於繋囚懐柔百¶
神復吉蠲於命祀式陳芬潔仰翼迪嘗¶
明禋吉土洽百禮於朝廷肆𤯝端闈秩羣祠於郡邑祗¶
遵恩㫖肅舉祀儀仰翼迪嘗永垂孚佑¶
蕆事郊丘既居歆於上帝䟽恩郡國俾咸秩於郡祠肆¶
練靈辰式陳嘉薦茂惟降格顯賜迪嘗¶
　　　祈晴文五首¶
去嵗粒米不登民無庾釡之儲實賴麰麥以賙囏阨今¶
<pb:KR4d0143_WYG_011-4b>¶
既幪幪矣而滛雨害之惟神鑒之其忍安視乎躬率縣¶
僚禱於祠下令或不足聽民不可不恤也¶
長嬴之季新穀欲升天不祐嵗霖潦相仍田洿為池穟¶
卧莫興𨽻農焦心憂苦嵗登烈烈神祠此邦所憑呼吸¶
變化有號輙應反雨為暘豈曰不能吏或失職民則可¶
矜¶
菽粟既登滌場以待而滛雨不止載穫㒺功刺史惟民¶
事不可緩之義故雖眡事始一日不敢以瀆神之遽而¶
<pb:KR4d0143_WYG_011-5a>¶
不以告也¶
五穀順成且有年矣而淫雨害之人心惴惴焉惟神聰¶
喆則宜知此窘急惟神仁䘏則宜哀此困窮敢求十日¶
之暘以濟一邦之命¶
百穀普收庶幾嵗稔一雨連月更已心憂仰叩覺慈特¶
申年祝敢祈開霽恵此羣生¶
　　　祈晴禱觀音文¶
赤米驟貴民多菜色之虞赭衣横行路有棄骸之戚獨¶
<pb:KR4d0143_WYG_011-5b>¶
期中熟得致小康天不靖民雨復害嵗吏實不徳仰干¶
隂陽之和民亦何辜俾罹饑饉之變惟補陀之淨聖嚴¶
像設於此邦同水月之現形如谷音之答響仰叩神力¶
特嚴道場願呵叱於雨師亟騰輝於日御儻䝉昭應誓¶
永歸依¶
　　　謝晴文四首¶
霖雨連月憂嵗荐饑並走羣望䝉應莫違泄雲褰剥晴¶
日載暉願終其賜既報且祈¶
<pb:KR4d0143_WYG_011-6a>¶
欲暘而暘驟巻氛翳寛農之憂賴神之賜祀雖不腆禮¶
則既至茂惟吾歆卒相嵗事¶
隂雲觧剝赫日麗天穀欲粃矣而欎為美稼嵗欲儉矣¶
而轉為康年吏有求而昭答民無告而憫憐惟神賜此¶
邦者甚渥敢不以牲酒而告䖍也¶
間者滛雨彌月害於麥禾𨽻農焦然争以病告惟貳守¶
以吉日辛亥既徼福於羣望幽靈昭通旋踵開霽今兹¶
某既涖事矣職在劭農受賜惟一觴豆㫖豐敢忘禮報¶
<pb:KR4d0143_WYG_011-6b>¶
　　　觀音廟謝晴文¶
兼三十二化身最推殊應視二十五無學獨妙圎通垂¶
金光手以接羣生逗海潮音而演勝法比縁霖潦恐害¶
粢盛㳟請睟容來臨法席潛通&KR0388;蠁遽獲晴暘農末由¶
是慰心道俗驚為希有爰集官僚而膜拜廣延開士以¶
香羞用薦㣲誠尚期卒相¶
　　　諸廟謝晴文二首¶
連雨之後累日霽晴推所從來實繇隂相吾邦之民咸¶
<pb:KR4d0143_WYG_011-7a>¶
曰刺史誠忱能動神如此神之恵慈能隱我民如此神¶
之威靈能呼吸變化如此神歆其命祀而不曠其職如¶
此則又相與讙曰粒米之菑者且出矣穀價之昻者且¶
平矣菶菶於隴畝者且秀實矣倚叢薄而狐鳴者且戢¶
矣刺史㳟酌民言以為禮報¶
雨暘欲時過則為沴神人雖異理有相求比以霖霪徧¶
干靈響雲天炎赫感已拯於民窮水潦暵除冀無憂於¶
嵗事益䖍歸仰曷罄報酬¶
<pb:KR4d0143_WYG_011-7b>¶
　　　蔣山謝晴文¶
近因積雨㳟禱炎曦惟可恃於大慈果遄臻於休應黄¶
雲刈畝麥不耗於已登翠浪翻田苖更欣於盛長報酬¶
何有歸饗益䖍¶
　　　秋賽諸廟祝文¶
維時正秋風日清亮百穀蕃熟五稼豐登繄神相之臻¶
此富嵗報本反始明薦苾芬仰惟迪嘗益佑此土¶
　　　祈雪文二首¶
<pb:KR4d0143_WYG_011-8a>¶
臘止浹旬雪無膚寸深虞疵癘輙罄禱求仰冀念聞賜¶
以優渥¶
徂嵗欲單時雪未降大懼麥苗之槁且虞癘疫之興輙¶
罄懇誠仰蘄命祀願迎三白之瑞以慰一方之民¶
　　　謝雪文三首¶
月窮於紀嵗將歸兮雪無膚寸憂凶饑兮槃躃瀝懇干¶
明威兮我窮左遷人所非兮有求於人輙輕違兮神獨¶
降鑒從其祈兮嚴凝栗烈回氣機兮雲同霰集俄紛霏¶
<pb:KR4d0143_WYG_011-8b>¶
兮兩夕盈尺周封圻兮瀌瀌浮浮晴不晞兮坎坎伐鼓¶
牲牷肥兮薦以悃誠神其依兮¶
苦寒在候甘雪稍愆齋心禱求旋踵孚應祥生盈尺適¶
當前臘之期潤及膴原知遂有秋之望式陳菲薦祗報¶
神休¶
惟單閼之元冥兮嵗冉冉其欲單日月窮而星囬兮缺¶
六霙之渙散憂兆衆之震愆兮心震悼而靡安走叢祠¶
而敷袵兮紛陳詞而上干肅至誠之蠲絜兮扈江蘺而¶
<pb:KR4d0143_WYG_011-9a>¶
搴木蘭覡傳芭而告余兮神剡剡而揚靈也敕豐隆起¶
同雲兮命青女與司寒也蹇勾芒之未立兮氣觱發而¶
猶獵乍微霰之淅瀝兮俄瑶華之飄颯自浮浮而擁墀¶
廡兮羌四封之普匝化驕陽之底鬰兮兆夢魚之豐年¶
蹇余委瑣而坎𡒄兮世多仇而鮮合也衆不知余之修¶
能兮獨荷靈之響答也揆靈辰而侈報兮即芷葺與葯¶
房㪺湘吳之挂酒兮委余珮之琳琅鼓駭駭而中㑹兮¶
靈連蜷而既留顧外心之匪報兮余又誓之以好修及年¶
<pb:KR4d0143_WYG_011-9b>¶
嵗之未晏兮擢蕙荃而自芳¶
　　　顔魯公祝文二首¶
惟公以身徇義視死如歸英風峻節映照萬古初希烈¶
矯據此邦雖忠逆殊途決不肯生公然穴地而不敢坑¶
公於坎積薪而不敢投公於火養子㧞刃争進而顧以¶
身麾之逡巡濡留至禍且及已始使人肆毒則仰公名¶
徳之重而欽畏之為何如也希烈豺狼蛇豕之性不利¶
於公乃其判然猶知欽畏如此況士之生於數百嵗之¶
<pb:KR4d0143_WYG_011-10a>¶
後者哉況士之有知識而忠槩者哉某視職之初首修¶
視謁以公行事告於邦人嵗時其敢乏神之祀¶
公以危言峻節違忤柄臣國忠輔國元載楊炎盧杞之¶
徒交相媢嫉相繼貶逐雖不能一日安於朝廷之上而¶
生平名徳暉映盖亘萬世而不泯也某待罪二邦皆公¶
廟食之地祗見貌像踧然改容其畏祗之誠何減公之¶
於李憕盧奕哉¶
