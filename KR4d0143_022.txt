# -*- mode: mandoku-view; -*-
#+TITLE: 丹陽集
#+DATE: 2015-08-24 23:56:17.803276
#+PROPERTY: ID KR4d0143
#+PROPERTY: BASEEDITION WYG    
#+PROPERTY: JUAN 卷二十二
<pb:KR4d0143_WYG_022-1a>¶
欽定四庫全書¶
　丹陽集巻二十二　　　　宋　葛勝仲　撰¶
　　七言絶句¶
　　　讀史八首¶
　　　　王嘉¶
王嘉寃死有由緣峻節忠言照史篇最是一條堪恨處¶
臨刑猶道孔光賢¶
　　　　馬融¶
<pb:KR4d0143_WYG_022-1b>¶
為梁草奏枉忠臣李固夤緣遂殺身南郡何須施絳悵¶
應無面目見時人¶
　　　　陳蕃¶
閹尹流凶徧海隅飛章露奏計誠疎黄門詔獄空忠鬼¶
天下何因遂掃除¶
　　　　鄧伯道¶
賊掠家儲嵗阻饑將兒繫樹後無兒林囬輕棄千金璧¶
始信皇天是有知¶
<pb:KR4d0143_WYG_022-2a>¶
　　　　法真¶
奬鑒人倫重法真親庭曽遺助求人牖間占察曽何補¶
只得庸庸畨土臣¶
　　　　王戎¶
兒時黠慧豈尋常苦李徒教結道傍何事季年癡更甚¶
為財鑽核長膏肓¶
　　　　沈約¶
革運稱梁出秘謀夀光不許范雲留赤章夜奏稱非已¶
<pb:KR4d0143_WYG_022-2b>¶
合向人間諡隠侯¶
　　　　王維¶
子昻文律唱唐家摩詰詩聲未易加場屋有誰深薦達¶
坐令入彀賴琵琶¶
　　　泮水¶
半璧清波勢自然鸞聲旂色想當年野芹不識興亡恨¶
猶自牽風漾碧漣¶
　　　廟宅¶
<pb:KR4d0143_WYG_022-3a>¶
素王遺廟屋渠渠老檜隂濃耀碧虚無復升堂聞古樂¶
尚傳開甕得丹書¶
　　　靈光故基¶
蟠螭宛轉謾承楣東序西廂只廢基終與建章同圯壊¶
浪言神力有支持¶
　　　望嶽亭¶
迤邐羣山不識名天門日觀逺崢嶸地靈不見二宫迹¶
聖作時聞萬嵗聲¶
<pb:KR4d0143_WYG_022-3b>¶
　　　夀慶二丘¶
巍巍寳甃聳青𡨕軒后開基向此生雲瑞已隨仙馭逺¶
電光猶繞北樞明¶
　　　省習堂偶題¶
格外官曹自在身闔門掃軌養天真何須更待年三十¶
始約孤髙不詩人¶
　　　䝉文中縣丞以詩送苦笋走筆六首為謝¶
豹皮羊角食無寃煩助先生苜蓿槃便敕佐饔淹苦酒¶
<pb:KR4d0143_WYG_022-4a>¶
春餘調筆要多酸¶
張衡愁坐政煩寃下筯南烹炤午槃老作禪癡多不肉¶
每觀觳觫鼻辛酸¶
爨無煙火歎厨貧嘉䔩䝉頒勝八珍苦口片時終雋永¶
端如藥石盡規人¶
茂林髠取未應貧政恐書材窘伯珍更請作橋通夜盜¶
可憐辛苦涉溝人¶
公圃荒凉此物無畦丁遣餉十餘枝他年京下憎羊酪¶
<pb:KR4d0143_WYG_022-4b>¶
莫忘溪亭㸃酒時¶
碧潤那憂盛夏無駢頭聊取供齋枝辟疆園暗新蒼玉¶
未害青柯貫四時¶
　　　四月八日䝉文中餉黒飯作詩二首紀謝¶
熱際初經四月八磨香灌佛曉泉寒丞公忽致槃游飯¶
兒輩驚看歡喜丸¶
方歎流塵生范甑何圖香黍溢顔簞將軍尚未封侯貴¶
推去那容學井丹¶
<pb:KR4d0143_WYG_022-5a>¶
　　　比作黑飯新茶二首未䝉文中縣丞寵和走筆¶
　　　再賦以助一笑¶
㸃漆飯䝉清凈供翻匙那敢配羊寒獨欣法味盈齋缽¶
尚欲詩辭看彈丸¶
三歎屬厭閻沒腹十方皆滿凈名簞定中不敢逃禪飯¶
卑景何因醉臉丹¶
　　　次韻張仲宗(元幹/)絶糧五絶¶
髙賢往往突不墨造化従来一小兒執㦸逐貧曾有賦¶
<pb:KR4d0143_WYG_022-5b>¶
柴桑乞食豈無詩¶
二頃無田空好嵗四郊多壘已仍年遙知壁立書生舍¶
只有溪藤與麝煙¶
飄蓬聞説旅塗窮我有枯魚困轍中裹飯獨期来見客¶
一杯當卜與君同¶
冠玉何因常甕牖身名未泰少安之雀羅忽枉黄金彈¶
驚怖還應震失匙¶
中臺宏議裨初政學省雄文畏後生不悟宦逰成左計¶
<pb:KR4d0143_WYG_022-6a>¶
只今無米糝藜羮¶
　　　従仁叔求楷笏四首¶
異種初従弟子栽東家宰木鬰泉臺誰知當日勤封植¶
只作人間手板材¶
好事頻求闕里堂文房裁斵已盈床講郎乞與非抛却¶
已辦棼絲結紫囊¶
横斜文理秀斕斑分餉閒官尚獨慳凖擬遣人来檢料¶
欲將拄頰望西山¶
<pb:KR4d0143_WYG_022-6b>¶
祗召行親尺五天書辭對命赤墀前人言此板多乖牾¶
換試聊須覔褚淵¶
　　　陪亞仲逰習家池不攜妓偶作二首¶
史君攜客習池頭不載連營女妓逰紅燭要須醉薌澤¶
白雲何似老温柔¶
四序垂楊裊麴塵荆豪不見水粼粼何須倒載搖鞭問¶
不是并州姓葛人¶
　　　少藴内翰示和朱氏新治澗泉之什依韻和兩¶
<pb:KR4d0143_WYG_022-7a>¶
　　　絶¶
桐川舊傳七里瀨洛宅仍誇八節灘樓聳橋横墮波影¶
未應能勝此山間¶
北門學士居新卜南海使君家在中更有嬌雲兼健水¶
吾邦従此冠玲瓏¶
　　　次韻叔才見貽二首¶
舟隨風入亂山村流水桃花似武陵疊穎叢條煩寄語¶
幸非逋客莫相憎¶
<pb:KR4d0143_WYG_022-7b>¶
紛紛寵辱不勞驚凛凛孤髙未易名聞有百錢供菜把¶
下簾従此謝君平¶
　　　尋山¶
檻泉依石古名馗細轉輕流有令姿不覺籃輿歸日暮¶
坐憐清泚住多時¶
　　　山臺¶
休言歌酒舊時好把酒髙歌今更新醉裏不知身是客¶
寒城落日數行人¶
<pb:KR4d0143_WYG_022-8a>¶
　　　鳳凰山泉石勝絶去城無㡬里而前此未有知¶
　　　者偶因休吏與文中良器二士訪尋得瓌竒卓¶
　　　絶之觀於荆棘草莽間相顧大笑因崇基趾築¶
　　　亭榭疏泉甃池為登臨嘯詠之地九月二十五¶
　　　日游陟歸夜作小詩十首¶
鳳凰山色鳯凰泉山下泉邊有隠仙同是荒榛埋沒久¶
一朝題目萬人傳¶
渾渾泉源㵼一溪碧漣方沼燭鬚睂便須牽率諸君賀¶
<pb:KR4d0143_WYG_022-8b>¶
却向山中得鳯池¶
結宇南溪領老潛東亭復構半空簷書棋文義慚朱异¶
獨向雲山號不㢘¶
暝靄昕霞景變移煙雲竹樹眇㕘差軟紅塵裏何因有¶
遷謫江湖卻恨遲¶
竹好祗生君子國松髙不受大夫名兩郎風韻都相似¶
結作東南四友生¶
濃淡峯巒低復髙林深依約見汀橋風流公子圖紈扇¶
<pb:KR4d0143_WYG_022-9a>¶
咫尺須論萬里遙¶
鳯去丹山久不歸昔年曽此覽朝暉紫庭正帶黄紳望¶
曷日重將九子飛¶
従我登山未覺疎應將得失日乗除喜添桐葉千篇詠¶
顧減茅堂一巻書¶
隂森行盡古榕林别有幽竒路可尋漁舎傍溪人不見¶
弄晴水鳥自浮沈¶
消盡機心獨保真無情雲外合相親安心丈六竒礓石¶
<pb:KR4d0143_WYG_022-9b>¶
不是山間射虎人¶
　　　再賦十絶¶
横肱&KR0741;石俯清泉山澤臞儒似列仙泛水登山聊肆志¶
著書萬巻果誰傳¶
檻泉甘美勝梁溪来照泓澄得展睂盡道潺湲流不逺¶
那知無路到天池¶
子亭聊欲寄幽潛旋斸茅茨覆短簷北牖未妨施枕簟¶
炎天坦腹卧飛㢘¶
<pb:KR4d0143_WYG_022-10a>¶
雲峯遙看步慵移層碧三㕘更兩差天際餘霞似殘錦¶
只堪収拾餉丘遲¶
兩士端如蕭子顯求心已足不干名春朝秋夕風兼月¶
辭藻居然嗜此生¶
雲篷煙艇寄孤髙破浪乗風不礙橋豈待征夫問歸路¶
始教輕漾日遙遙¶
眺望雲巖每惜歸溶溶溪練照斜暉雙鳬容與還如我¶
因戀滄洲更不飛¶
<pb:KR4d0143_WYG_022-10b>¶
清新十詠豈才疎俗韻蕪詞盡掃除佳句浪傳真可惜¶
郊居齋壁莫輕書¶
軟語相従喜道林碧流紫樹日幽尋是非那復談朝士¶
懶作香方比麝沈¶
蠟珠作鳯定非真真鳯惟梧與竹親鳯去臺空應不恨¶
賦詩同有謫仙人¶
　　　走筆再和鳯凰山十韻酬良器解元兼呈文中¶
　　　宣徳¶
<pb:KR4d0143_WYG_022-11a>¶
洞府桃花出汎泉只容劉阮見飛仙叢條疊穎嫌逋客¶
好去人間莫浪傳¶
不甘蒿藋蔽流溪混沌何妨一畫睂若遣周囬挿楊栁¶
醴泉便是陸家池¶
隠吏皆非謾誨潛夜燈花落廣文簷招尋月月攜連璧¶
不用船中覔孝㢘¶
屈曲雲根屋旋移下窺鴛瓦碧參差不須欲速求儳路¶
自地升天理合遲¶
<pb:KR4d0143_WYG_022-11b>¶
雲巘囬環出逺青千層萬疊莫知名白茅峯獨如黄憲¶
不見須臾鄙吝生¶
催功下下與髙髙束火人歸閙小橋莫向九嵓生妄見¶
須知采栢望中遙¶
灘聲留客不容歸更盡西山一寸暉要看氷輪升紫磨¶
遶枝寒鵲自驚飛¶
秋殘景物更蕭疎愁寄憂埋盡破除埃&KR0381;是中無少分¶
晝塵終恐誤君書¶
<pb:KR4d0143_WYG_022-12a>¶
聞有山房隠茂林髙人不與世相尋屋虚但有荒基在¶
恐是宜僚遁陸沈¶
結友忘懐契道真水雲情話似親親愛君葉落雲飛句¶
知是才髙壓衆人¶
　　　送靈浩赴江州般若之請三首¶
甚深真諦不容聲溢水鑪峯照坐明悟般若人居般若¶
鐘魚都是妙香城¶
峴山峯頂五花堂曽見迷津賴法航霅水江流同一滴¶
<pb:KR4d0143_WYG_022-12b>¶
未妨作戲更隨場¶
師今此去㡬時囬是法初無去與来一句但言無可得¶
寳函封印不須開¶
　　　贈僧知先¶
諸方行盡夙心諧澄碧歸来寄雅懐曽識禪那兩居士¶
昭文齋主與髙齋¶
　　　庵僧善能求詩贈二絶句¶
此生任運只騰騰聊作空山骨觀僧生死由来如幻夢¶
<pb:KR4d0143_WYG_022-13a>¶
道人因此識三乗¶
一瓶一缽早周游參遍雲門與趙州巻席歸家只趺坐¶
了無一法可推求¶
　　　靈山紀逰¶
慣穿蒼翠屬潺湲来伴髙僧半日閒鷲嶺談經元未散¶
不應向此認靈山¶
　　　寄次顔叔時為蘇州庾官¶
遶郭清蒿翠欲浮燕泉山水抱城流娃宫香徑終肥膩¶
<pb:KR4d0143_WYG_022-13b>¶
誰道蘇州勝汝州¶
　　　題龍興寺顔魯公祠二首¶
幻界當年暫陸沈聊憑剪綵結知音清貧雖乏生前米¶
飛裂還多死後金¶
平原髙節映常山生死興亡本自天莫道排墻為鬼錄¶
請看裂鐵作形仙¶
　　　友卿病起二絶句¶
相従天末慰羈愁属疾書窓喜頓瘳休向友卿求竟論¶
<pb:KR4d0143_WYG_022-14a>¶
且従吳客話詩籌¶
逺来著錄寜非黠肯作長齋却是癡别久相懐應少廣¶
朝来新得字如龜¶
　　　遊徑山藴常上人字無可以山中秋日十詩求¶
　　　和因次韻¶
年大飄零馘已黄野麋難復厠鴛行山名一徑通天目¶
便欲看雲老是鄉¶
幽尋連日至如歸款聽清談木屑霏好乞一庵容一社¶
<pb:KR4d0143_WYG_022-14b>¶
只消枳落與松扉¶
棘蓬禪老舌縦横小閣談元夜氣清頓覺心空重及第¶
信知兹理本無生¶
五峯&KR1182;崒勢縈逥國一當年手自開莫向蘭袍認遺像¶
此心無去亦無来¶
攀條葉脱驚徂嵗照影波清悵病顔好似蘭臺感秋客¶
送歸臨水與登山¶
嚴除賓館逺相迎挂壁殘缸夜自明卧聴秋聲鳴索索¶
<pb:KR4d0143_WYG_022-15a>¶
華鯨呼粥報參横¶
昻霄杉桂不知年風纛雲幢鎖暮煙狡獪老欽能縮地¶
十洲移得别山川¶
貞龍徙舍走風雲寒井猶餘舊漲痕老去文書但遮眼¶
懶求寒淗洗眵昏¶
擁書齋館水侵門當日靈芝秀一村碧落二卿今不見¶
空餘喬木曉驚猿¶
萬疊山深顥氣清泬㵳天宇鴈初横真機已契偏中正¶
<pb:KR4d0143_WYG_022-15b>¶
世事聊將熟處生¶
　　　次韻劉無言(燾/)山中五絶句敢請諸僚和之¶
載酒陶春久不歸將花判斷定忘疲尋芳便作而今計¶
莫待他年子滿枝¶
命友登山共寄情亦逢佳處便班荆有時便取琴雙瑣¶
寫出蒼髯夜半聲¶
蕭閒谷飲更巖棲應笑癡人簿領迷萬頃青油行省舫¶
嬾黄輕拂栁條低¶
<pb:KR4d0143_WYG_022-16a>¶
川原紅綠逺交加春物闗心夢到家體骨素輕惟燕子¶
面皮㝡好是桃花¶
榮槁如環浪自循一笻雙屐伴行春溪翁野老来爭席¶
不識蓬山第一人¶
　　　逰真意亭得二絶句示良器¶
相攜取意踏郊墟松拂芒鞋畢景俱洒落持君比佳竹¶
幽人一日不堪無¶
清波澄澈復縈紆照影湘纓得自娛寄語溪光容笑傲¶
<pb:KR4d0143_WYG_022-16b>¶
人愚那敢便相愚¶
　　　嘲淵眀¶
粟貯瓶中能㡬何頭巾漉酒苦無多雖然清操標千古¶
試問還曽醉飽麽¶
　　　中庭雙柏¶
羞為趙瑩婆娑樹懶作䖍徊旌節花獨立凛然霜雪裏¶
惟將直節勸無邪¶
　　　約特進河東相公元樞河南相公遊菁山觀梅¶
<pb:KR4d0143_WYG_022-17a>¶
　　　用前韻重賦五絶¶
獨抱幽真嵗月長不甘取次為人芳紫樞黄闥垂青眼¶
宿蘂横枝特地香¶
嚼蘂攀條趂日華懸憂面旋逐風斜若非鼻觀通清馥¶
應道漫天無蒂花¶
蔽谷連山萬樹多吳天今日驟晴和氷肌玉骨知誰似¶
只向尊前許兩娥(原注河東相公/是日出二姬)¶
為愛寒英暫去家不辭溪路𣺌津涯山村盛事人應説¶
<pb:KR4d0143_WYG_022-17b>¶
第一人觀第一花¶
春醪香㫖約同嘗玉雪花多獨此疆敢請對花同爛醉¶
擬將酒債典衣償¶
　　　以梅花餉富季申(直柔/)樞宻有詩三首謝次其¶
　　　韻¶
數枝幽艷逼人清望臘先馳淡日程往近樞光増嫵媚¶
絶勝寒影照溪明¶
姑射肌膚獨占清東南萬樹數烏程(原注菁林/𨽻烏程)便須挈¶
<pb:KR4d0143_WYG_022-18a>¶
榼連宵賞要看瓊蕤伴月明¶
葛山庵畔野梅清風便猶須半日程聞説數枝来几席¶
何妨先賞到黎明¶
　　　次韻胡汝明(舜陟/)梅花下小飲三首¶
林間縞袂綴瑤英月裏輕盈畫不成拂石坐来花一眼¶
神膚従此喜雙清¶
南枝連夜犯寒開好事誰曽步屧来上客固知心匪石¶
為花燒燭耻瓶罍¶
<pb:KR4d0143_WYG_022-18b>¶
輕隂池館潤無塵骨醉簮花任笑人先向孤芳一傾倒¶
明朝更浥上都春¶
　　　汝明以詩謝餉菊次韻二首¶
千本黄花嫩色深恍疑春色變家林禪翁䕶戒新停酒¶
小宴無因費百金¶
和氣凝陽更逓通露根移得自蠶叢分明般若圎明相¶
誤落柴桑酒盞中¶
　　　二聖圗書¶
<pb:KR4d0143_WYG_022-19a>¶
宸章端與三墳並奎畫全將六義該湖海小臣如草木¶
豈知雲漢有昭囬¶
　　　夢良以書獻吉夢戲作二絶¶
山林臯壤樂無厭况是寒灰豈復炎蹇足上天無是理¶
固應此夢不須占¶
枕中佳兆逺相誇未敢憑虚便拜嘉老去定心如止水¶
不随閒夢入人家¶
　　　書懐二首¶
<pb:KR4d0143_WYG_022-19b>¶
寂寂蓬門雀可羅不妨休影養天和詣人三十已當止¶
年事那堪更倍過¶
樗散知非濟世賢一官明道又踰年真人上界官都足¶
甘向塵寰作散仙¶
　　　雪意¶
闇淡同雲撥不開嵗陽云暮迫星囬寄言大造洪濛裏¶
速致青腰滕六来¶
　　　雪¶
<pb:KR4d0143_WYG_022-20a>¶
朔風一夕結層隂竒貨居来更易尋器異山濤仍玉璞¶
坐無王衍亦瑤林¶
　　　雪中有懐舊逰次友人韻¶
昔泛秦淮一舸飛角聲吹動塞雲悲如今獨聴寒忩雪¶
憶殺梅花舊日詩¶
　　　陪樞宻富公逰霅川即事呈三首¶
飛樓百尺面巑岏萬頃谿光帯郭寒宵寐正求良弼夢¶
雲山聊得暫時看¶
<pb:KR4d0143_WYG_022-20b>¶
龍庭一紀袖攜香磊落功名竹帛光敢請東周重復古¶
肯同歌鳳接輿狂¶
杖藜登覽更簮蒿莫學騷人獨餔糟奕世當傳張顥印¶
三公行佩吕䖍刀¶
　　　疊前韻三首¶
菁村小隠卜巑岏盟在前峯詎肯寒却把青鞵踏城市¶
赤欄山色帶慙看(某自菁山/起赴州治)¶
青蘋風起遞秋香翠盖紅粧襯水光暇日躋攀莫辭數¶
<pb:KR4d0143_WYG_022-21a>¶
人生百嵗似風狂¶
晚凉湯餅㸃青蒿蔔瓠分甘笑楚糟好摘江蘺充雜佩¶
不須嵗晚夢三刀¶
　　　埇橋道中¶
雨跳濁水千漚亂風過橋林萬弩齊頃刻埇橋斜景在¶
市人來去兩虹霓¶
　　　七夕¶
朱閣瓊宫耀紫房翠翹下墮慰愁腸天中感遇非塵世¶
<pb:KR4d0143_WYG_022-21b>¶
不念癡牛念郭郎(郭/翰)¶
　　　次韻徳升七夕二首¶
盈盈一水截長空烏雀橋成得暫通逗曉歸来装萬恨¶
舊機牢落響寒風¶
霓旌鸞扇去央央雲路輕車駕七香靈㑹此宵才瞬息¶
經年何苦夜偏長¶
　　　次韻徳升頤軒詩五首¶
晴碾春龍鬪小忩飲慳難遣睡魔降翩然夢遶滄洲去¶
<pb:KR4d0143_WYG_022-22a>¶
白馬波寒槳一雙¶
轆轤聲到讀書帷草解招凉暑氣遲凈掃竹軒人不到¶
戍樓哀角又空吹¶
造物機緘屬小兒懶従寒燠究端倪綠隂晝寂孤花凈¶
猶有黄鸝恰恰啼¶
金鑾賜第新搴桂鐡幕官期未及瓜隠几蒲團無一事¶
五車闗眼未昏花¶
外物年来論已齊眼看人事浪推移禨祥白犢何勞問¶
<pb:KR4d0143_WYG_022-22b>¶
寵辱黄粱共一炊¶
　　　次韻徳升恵新茶¶
寵餉頭綱北焙茶分甘應自五侯家午鷄驚破槐安夢¶
猶有新香在齒牙¶
雙疊紅囊貯揀芽旋將活火試瑤花半生未有陽侯厄¶
喜聴咿啞轉井車¶
　　　新茶¶
當日火攻應有法此時水厄定無餘閒軒七碗宜頻試¶
<pb:KR4d0143_WYG_022-23a>¶
九隴清泉勝具區¶
　　　烹茶¶
俗耳未容聴滴瀝水瓶聊遣挹泓澄晴軒小酌煎新茗¶
紗帽籠頭似管寜¶
　　　鰣魚¶
貫以栁條仍撥刺芼之筠笋佐鮮肥他年京洛憎凡饌¶
莫忘河亭染指時¶
　　　烹笋¶
<pb:KR4d0143_WYG_022-23b>¶
味佳端可供羮梜韻勝尤宜薦酒螺自笑癡人饕口腹¶
不求新竹透林多¶
　　　友人恵芍藥并青梅一枝偶成三絶¶
窺園記我分名卉大似梁園重錦紅自媿江淹才已盡¶
卻須還與主人翁¶
芳叢的皪長明檻不似餘花頃刻春始信有常能耐久¶
何須逐巧鬭尖新¶
香雪一林初著子和枝分餉不吾慳含酸但止文園渇¶
<pb:KR4d0143_WYG_022-24a>¶
青𤨏無人蹙逺山¶
　　　以糟水灌芍葯戯題¶
年年國艷賞敷腴酩酊供人就燕胥此段固應先骨醉¶
餔糟聊學楚三閭¶
金邊山畔汁偏羙玉井峯頭船最多未敢磨刀供大嚼¶
却愁蔵扎有修羅¶
　　　山谷以寒巖子詩十二首作藁書詞筆俱絶裴¶
　　　繼之出示求䟦因題絶句¶
<pb:KR4d0143_WYG_022-24b>¶
百篇詩已露𤣥闗欲免驚愚理亦難招得使君來帳下¶
不應饒舌坐豐干¶
　　　䟦子猷訪戴圖¶
玉屑金波各眼塵如何牽役不知勤徃來擾擾天機亂¶
𨚗似端居對此君¶
　　　䟦陶淵明歸去來圖¶
小邑絃歌始數旬迷塗才覺便歸身欲從典午完髙節¶
聊與無懐作外臣¶
<pb:KR4d0143_WYG_022-25a>¶
　　　吳道子畫鬼¶
莫将幽顯較精麤人鬼從來理不殊磊砢挐雲傳怪狀¶
論師天眼識工夫¶
　　　䟦李伯時畫李元通隨虎圖三首¶
華嚴寳軸掛於菟笑問翻經有地無引下福山三十里¶
不應老馬獨知塗¶
清樾寒潭土作宫楊枝栢葉五年中論成永作將來眼¶
第一功歸大小空¶
<pb:KR4d0143_WYG_022-25b>¶
素幅工傳長者真龍眠端恐是前身只留散帶經行影¶
不貌供齋兩玉人¶
　　　䟦黄魯直畫¶
江南黄䳺飛滿野徐熈畫此何為者百年幅紙無所直¶
公毎玩之常在把(原注玉篇䳺鶉也説文䳺鶉奄也一/曰牟母一曰鴑吕氏春秋注田䑕化)¶
(鴽幽州/謂之䳺)¶
　　　畫竹二首¶
萬箇霜筠保嵗寒風枝輕戛玉琅玕何人重作翩翩賦¶
<pb:KR4d0143_WYG_022-26a>¶
寫出髙標與諦㸔¶
眼到竹邊知未是竹來眼裏亦全非諸人問我真如意¶
不到山前帶笠歸¶
